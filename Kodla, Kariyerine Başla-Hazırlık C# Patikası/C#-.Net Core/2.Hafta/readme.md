# [Kodluyoruz Akademi](https://www.kodluyoruz.org/) Kodla, Kariyerine Başla Projesi

### C# - .NET Core Patikası **Veri Yapıları ve Algoritmalar** 2.Hafta İçeriklerinin Eğitmeni Hakkında:
--- 

### Eğitmen: **Engin Deniz Alpman**
![Eğitmenin Profil Görüntüsü](https://patika-prod.s3-eu-central-1.amazonaws.com/content/courses/veri-yapilari-ve-algoritmalar/senQ6TJxRQwjt8g6w)

* Boğaziçi Fizik bölümünü birincilikle bitirdikten sonra Türk Telekom’da veri bilimci olarak çalıştı. Sonrasında İTÜ’de Hesaplamalı Bilim ve Mühendislik yüksek lisansı yaptı ve TÜBİTAK'ta araştırmacı olarak çalıştı. Şu an kodlama / matematik eğitimleri veriyor ve Anakronizma grubunda solistlik yapıyor.

[Eğitmenin Linkedin Adresi](https://www.linkedin.com/in/engindenizalpman/)

[Eğitmenin Youtube Kanalı](https://www.youtube.com/c/SezgiselEgitim/featured)

[Eğitmenin Github Adresi](https://github.com/EnginAlpman)

***
***
***
### C# - .NET Core Patikası **C#** 2.Hafta İçeriklerinin Eğitmeni Hakkında:
--- 

### Eğitmen: **Zikriye Ürkmez Cengiz**
![Eğitmenin Profil Görüntüsü](https://patika-prod.s3-eu-central-1.amazonaws.com/content/courses/net-core/eaBxC3S5Mw2NGGbaz)

[Eğitmenin Linkedin Adresi](https://www.linkedin.com/in/zikriye-urkmez-cengiz/)

[Eğitmenin Kişisel Websitesi](https://zikriyeurkmez.com/#/)

[Eğitmenin Github Adresi](http://github.com/zikriyeurkmezcengiz)


---
---

# Hafta 2 

[Eğitim Linki](https://www.youtube.com/watch?v=_-_KWs4_SN8&t=1350s)

[Eğitim Dökümanı (ÖZET)](https://www.patika.dev/blog/kodlama-testlerine-nasil-hazirlanabilirim)

Co-Founder of Patika.dev and Kodluyoruz [Emre Şarbak](https://www.linkedin.com/in/emresarbak/)

Sr. Research And Development Specialist [Şamil Özkan](https://www.linkedin.com/in/ssamilozkan/)


## CoderByte & Hackerrank Testlerine Hazırlık

### Kodlama Testlerine Nasıl Hazırlanabilirim?

### Kodlama testleri neden yapılıyor?

Bir kodlama testi sizin

- Stres altında çalışıp çalışamadığınızı,
- Zamanınızı doğru yönetip yönetemediğinizi
- Önünüze bir problem geldiğinde bunu yönetilebilir ve çözülebilir parçalarına ayırıp ayıramadığınızı, 
- Son olarak da problemin kendisini çözme yetinizi ölçüyor. 

### Kodlama testlerine hazırlanırken yapılması gerekenler neler?

- Probleme dair bir strateji geliştirme
- Geliştirdiğiniz stratejiyi kod olarak uygulama
- Duygusal süreçleri yönetme

### Probleme dair bir strateji geliştirme

Probleme nasıl yaklaşmalıyım, bunu daha küçük parçalara nasıl bölerim, en hızlı nasıl çözebilirim, sonuca gitmenin adımları neler gibi soruları sormakla başlamak size zaman kaybettirmeyecek, aksine zaman kazandıracak. 


Problem elinize geçti. Şimdi bir kağıt kalem alın ve önce biraz beyin jimnastiği yapın. Bu probleme nasıl yaklaşmalısınız? Bu esnada stratejinizi belirleyin. Bunu bir bulmaca ya da bir puzzle olarak düşünün. Örneğin, önce köşelerdeki parçaları mı yerleştireceksiniz? En küçük eylem adımlarınızı planlayın. Hemen kodlamaya başlamak hata yapma riskinizi artırır ve beklemediğiniz sonuçlar karşısında tıkanma ihtimalinizi artırır. Bu yüzden de size verilen soruya analitik bir gözle yaklaşmak işinizi kolaştıracak ve riski azaltacak. 

Bu aşamada kodlama testlerinde başarılı olabilmek için kullanabileceğiniz pek çok kaynak da bulunuyor. Cracking the Coding bunlardan biri. Bu kitaplardan problemleri alıp kağıt üzerinde egzersiz yapmak yapacağınız ilk şey olmalı. 



### Geliştirdiğiniz stratejiyi uygulama

İkinci adım uygulama aşaması. Birinci adımda geliştirmiş olduğunuz çözüm stratejisini ve hazırlamış olduğunuz eylem adımlarını uygulamaya başlayın. Bu testlere hazırlanırken kullanabileceğiniz Hackerrank ve Leetcode gibi yerler var. Bu gibi web sitelerinde kendi kendinize çözmek için kullanabileceğiniz pek çok örnek göreceksiniz. Bunlara çoğu zaman ücretsiz olarak erişebilirsiniz. 

Ayrıca bu gibi platformların kendi egzersizlerini çözüp platforma aşina olmak da çok önemli. Çünkü her bir platformun kendine has bir işleyişi oluyor ve bu platformlarda zaman geçirip bu işleyişlere hakim olmak size kodlama testlerinde zaman kazandırıyor. Burada amaç hata riskini minimize etmek. 


### Duygusal süreçleri yönetme

Geldik en önemli adıma. Tıpkı strateji geliştirme gibi stres yönetimi de hayatta edinmemiz gereken önemli becerilerden. Bunu yapmanın en kolay yolu da bol bol antrenman yapmak. Yani olabildiğince çok problem çözmek ve çok iş başvurusunda bulunmak. Aynı duruma tekrar tekrar maruz kalmak sizi bu durumla daha kolay başa çıkabilir hale getireceği gibi benzer sorular ve zorluklarla daha önce karşılaşmış olmanız da stresinizi ve paniğinizi azaltacak. 

Unutmayın, aşırı stres sebebiyle bu sınavlarda başarılı olamamış olmanız sizin başarısız olduğunuz ve asla istediğiniz kariyer hedeflerine ulaşamayacağınız anlamına gelmiyor. Şanssızlıklar ya da aksilikler olabilir, o gün beklenmedik bir olay yaşanmış olabilir, çalışmadığınız ya da tam olarak hakim olmadığınız bir noktadan sorular gelebilir ya da kısıtlı zamanda bir şeyler yapmaya çalışırken bildiklerinizi de unutabilirsiniz. Bunlar tam da insanlık hali denen şeyler. Ama bunların bir kısmını birinci ve ikinci adımları doğru uygulayarak bertaraf edebilirsiniz. Bol bol başvuru yapmak da üzerinizdeki baskıyı bir nebze olsun azaltacaktır. 

Örneğin biz stres seviyesi yüksek katılımcılarımızı rahatlatabilmek adına Patika’da Coderbyte testlerimizin süresini uzatmayı planlıyoruz. Bu şekilde en azından zaman baskısını azaltmayı hedefliyoruz. Ancak bu konuda sizin yapabilecekleriniz daha fazla. Sessiz ve dikkatinizin dağılmayacağı bir yere gitmek, bunun sizin başarı seviyenizi belirleyen bir şey olduğu düşüncesinden uzaklaşmak, birinci ve ikinci adımları sırasıyla uygulayıp bu testlere yeterince hazırlanmak stres seviyenizi tahmin edemeyeceğiniz kadar azaltacak. 

### Kodlama testleriyle ilgili bazı ipuçları 

- Temiz kod yazın
    - Temiz kod adeta bir şehir efsanesi. Dilden dile dolaşıyor ancak kimse nasıl yapması gerektiğini bilmiyor. Öncelikle bir kaynak önerelim. Clean Code: A Handbook of Agile Software Craftsmanship bu konuda size yol gösterebilecek çalışmalardan bir tanesi. 

    - Temiz kod, size sunulan problemi kısa, basit ve en anlaşılır biçimde çözmek anlamına geliyor. Kodlama testlerini yapanlar da sizin en efektif çözümü sunabilme becerisine sahip olduğunuzu görmek istiyor. Büyük projeler söz konusu olduğunda temiz kod daha da önemli hale geliyor. Özellikle birden fazla kişinin bir arada çalıştığı projelerde sizin bıraktığınız yerden bir başkasının devam edebilmesi için kodu en anlaşılır haliyle yazmak önemli. Kendinize hep şu soruyu sormanız gerekiyor: Bu kodu nasıl daha anlaşılır hale getirebilirim? Bir de örnek verelim, satırlar süren bir formül düşünün. Sizce bu formülün içinde yedi tane ikinin çarpımını nasıl yazmak daha verimli olur?

        - 2x2x2x2x2x2x2 
        - 2^7

    - Kimsenin a şıkkını seçmediğini düşünerek devam edelim. Bu noktaya tek başına denk gelemiyorsanız bir bilene sormanın da faydası var. “Ben tek başıma çalışıyorum, kimle konuşacağım da soracağım” diyorsanız çözümü de verelim: LaunchPad. Kısa süre önce hayata geçirdiğimiz LaunchPad platformunda hem kafanızı kurcalayan bu gibi soruları eğitmenlere sorabilir hem de ekip çalışması yapmak için kendinize proje partneri bulabilirsiniz.

### Kopya çekmeyin

    - Kodlama testlerindeki soruların çözümleri internette bu kadar kolay bulunurken kopyala yapıştır ile geçenleri nasıl ayırt ediyorsunuz sorusuyla çok sık karşılaşıyoruz. Bir noktaya kadar kopyala yapıştır yapanlar tespit edilebiliyor ancak mesele bu değil. Kopya çekmek en başta sizinle birlikte yarışanlara haksızlık ve aynı zamanda etik olmayan bir davranış. Ancak kopya çekerek en büyük kötülüğü kendinize yapmış oluyorsunuz. Örneğin biz Patika’daki bootcamp eğitimlerinde eğitimleri kodlama testini geçen kişilerin bilgi seviyelerine göre ayarlıyoruz. **Ancak siz bu noktaya kopya çekerek geldiyseniz daha ilk haftadan kopya çekmeden gelenlerden geride kalacaksınız. Aynısını işe alımlardaki kodlama sınavlarında yapmanız durumunda karşınıza çıkan ilk kompleks problemde tökezleyeceksiniz ve bu da kariyeriniz için hoş bir başlangıç olmayacak.** En iyisi kopyala yapıştır yerine 10-20 saatinizi ayırıp soruların çözümlerini gerçekten öğrenmeniz. Kazanan daima siz olursunuz. 



### Kodlama testlerinin değişik çözümlerini araştırın

    - Programlama öğrenmenin en önemli adımı pratik yapmaksa ikinci önemli adımı araştırmak. Kodlama testlerini rahatlıkla geçmek istiyorsanız en başta bahsettiğimiz Hackerrank ya da Leetcode gibi platformlardaki soruların alternatif çözümlerini araştırmalısınız. Arkadaşlarınıza ya da eğitmenlerinize sormak araştırmanın ilk adımı. Tatmin edici cevaplar alamadıysanız internette sonsuz sayıda kaynaktan size yarayan çözümleri bulamamanız söz konusu bile değil. 

### Korksanız bile en azından bir şans verin

    - Son olarak kodlama testlerinde size verilen soruları çözmeye çalışın. Patika bootcamp’lerinde başvuran adayların neredeyse yarısı hiç kodlama testine başlamadığı için eleniyor. Soruların yalnızca bir kısmını çözen ve ortalama bir puan alan katılımcılar bir anda üst sıralara yükseliyor. Bizim yaptığımız testlerde sorular çoğunlukla kolay ve orta seviye oluyor. Eğer henüz kendinizi büyük şirketlerin kodlama testlerine hazır hissetmiyorsanız Patika challenge’larına katılabilir, kendinizi bootcamp’lerde deneyebilirsiniz. Ne kadar çok başvuru yaparsanız o kadar alışkanlık kazanırsınız. Deneme yanılmanın önemini azımsamayın. 


    Herkese iyi kodlamalar!
                                            
                                            - Emre Şarlak - Co-Founder, CPO

